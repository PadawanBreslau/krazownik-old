<h1> Regulamin 2018 </h1>


<ol>
<li> Cel zawodów.
  <br/>
  Zawody zostały stworzone w celu promocji chodzenia po górach, odkrywaniu nowych miejsc i czerpania przyjemności z trasy.  Wyzwanie dla każdego,  czy ma żelazną kondycję czy woli rozkoszować się spacerem i robić zdjęcia na trasie. Dla wyjadaczy i amatorów, dla studentów i rodzin z dziećmi. Każdy jest mile widziany, każdy może wziąć udział i mamy nadzieję, że dobrze się bawić
</li>
<li> Organizator. Irracjonalnie Maszerujący w osobach
  <ol type="a">
    <li>Stanisław Zawadzki, </li>
    <li>Łukasz Butkiewicz, </li>
  </ol>
<li> Miejsce i data zawodów
  <ol type="a">
  <li> Krążownik nie ma stałego miejsca startu.  Co roku impreza będzie zaczynać w innym miejscu,  tak by uczestnicy mogli poznać nowe miejsca i nowe trasy.  Miasto startu zawsze będzie spełniało dwa kryteria -  był w miarę dobry dojazd z różnych miejsc Polski i przynajmniej dwa szlaki w góry.</li>
  <li> Edycja 2019 odbędzie się w <b>Jeleniej Górze i okolicach. Start i meta będą znajdować się na Rynku miasta.</b> Miasta przemyslane na kolejne edycje: Wałbrzych,  Duszniki Zdrój,  Wisła,  Węgierska Gorka,  Nowy Targ,   Szczawnica Zdrój,  Krynica Zdrój, inne. kolejność oczywiście jeszcze nieustalona :)</li>
  <li> Termin  08.06-09.06 w godzinach od 10:00 w sobotę do 18:00 w niedzielę (czyli łącznie 32h)</li>
  <li> Godzina startu powinna być skorelowana z dojazdem komunikacji z jakiegoś większego miasta (w przypadku Jeleniej Góry będzie to Wrocław). Więc w przypadku innych miast może to być inna godzina</li>
  <li> Po zawodach dla chętnych będzie możliwy nocleg. Dla chętnych i wytrzymałych planowana jest impreza 🙂</li>
  </ol>
</li>
<li> Trasa zawodów
  <ol type="a">
  <li><b>Nie ma żadnej oficjalnej trasy. Każdy uczestnik sam wybiera którędy i dokąd idzie,  kiedy i na ile robi przerwy.</b>  Jedynymi pewnymi punktami trasy jest start i meta oraz czas jaki można na trasę przeznaczyć.</li>
  <li>Trasa uczestników będzie weryfikowana na podstawie pomiarów GPS, lub podawana przez użytkowników i weryfikowana zdjęciami lub przez innych uczestników</li>
  <li>Zaleca się poruszanie po wyznaczonych szlakach turystycznych, szczególnie w przypadku braku rejestratora GPS</li>
  <li>O wyniku końcowym decydują nie kilometry, lecz punkty.O punktach więcej w dalszych punktach regulaminu</li>
  <li><b>Na starcie lub zakończeniu imprezy uczestnik może jeden raz skorzystać z komunikacji zbiorowej.</b> Czyli np. wsiąść w autobus do Karpacza i swoją przygodę zacząć tam. Kilometry przebyte oczywiście się wówczas nie liczą. Dzięki temu uczestnik ma większą swobodę w doborze trasy, a jednocześnie w przypadku niespodziewanego kryzysu może lepiej dostosować swój plan. Oczywiście uczestnik nie musi skorzystać z tej opcji. Koszt przejazdu pokrywany jest przez uczestnika.</li>
  <li>Z Jeleniej Góry można wyjść trzema trasami -  na północny zachód w stronę malowniczej Doliny Bobru i schroniska Perła Zachodu,  na wschód w kierunku Rudaw Janowickich w kierunku Sokolików i na południe do Karkonoszy.</li>
</ol>
</li>
<li>Uczestnictwo
  <ol type="a">
  <li> <b>Uczestnik startuje na własną odpowiedzialność. Uczestnicy mlodsi niż 18 lat startują na odpowiedzialność rodziców i całą imprezę muszą być pod opieką osoby dorosłej.</b></li>
  <li> Jako że jest to pierwsze edycja, to uczestnicy są ograniczeni do znajomych i znajomych znajomych organizatorów. Zgłaszać się najlepiej na FB lub mailowo (krazownik.im@gmail.com)</li>
  <li> Limit w edycji 2019 wynosi 40 osób.</li>
  <li> Zapisy kończą sie na tydzień przed zawodami. No gora trzy dni 🙂 Ale serio, na miejscu nie dopiszemy, dajcie znać chociaż dzień wcześniej. Nie jest to oficjalna impreza, więc nikogo nie pogonimy, ale dla spokoju organizacyjnego lepiej byśmy mieli listę uczestników wcześniej. Zwłaszcza że wówczas ciężej z noclegami</li>
  <li> Jeśli musisz zrezygnować z wyjścia, też nas poinformuj jak najszybciej. W przypadku nie stawienia się na starcie o czasie, możesz zacząć później, ale po uprzednim powiadomieniu telefonicznym organizatorów</li>
  <li> W ramach wpisowego apelujemy o dobrowolną wpłatę w dowolnej wysokości na cele charytatywne. Nie będzie to weryfikowane.</li>
  <li> Dojazd na imprezę i noclegi przed i po są w gestii uczestników.  Organizator może pomóc, ale nie musi. Zapewne będzie jeden hotel, w którym zarezerwujemy więcej miejsc. Ale to się okaże w trakcie przygotowań. Oczywiście zachęcamy do wspólnych przyjazdów, zwłaszcza w przypadku dojazdu samochodem.</li>
  <li> Nie ma pakietow startowych, punktów żywieniowych, biura zawodów, biletow do KPNu - wszystko załatwić trzeba samemu.</li>
  </ol></li>

<li> Obowiązki i prawa organizatora
  <ol type="a">

  <li> Organizator może nieznacznie zmienić godziny i miejsce startu i mety w zależności od czynników losowych</li>
  <li> Organizator może w każdej chwili zadzwonić do uczestnika, jeśli ów podał mu swój numer telefonu, by dowiedzieć się na temat miejsca, formy i stanu zawodnika. Działa to w drugą stronę - zawsze można zadzwonić do któregoś z organizatorów w istotnych kwestiach.</li>
  </ol></li>
<li> Obowiązki i prawa uczestnika
  <ol type="a">

  <li> <b>Uczestnik zobowiązuje się przestrzegać wszelkich praw i przepisów dotyczących chodzenia po górach, po lasach i terenach prywatnych.</b> Impreza jest nieoficjalna, czyli nie mamy żadnych dodatkowych praw jakich nie mają osoby indywidualne wędrujące po górach.</li>
  <li> Uczestnik we własnym zakresie organizuje posiłki,  odpoczynki, ewentualne noclegi, sprzęt. Dopuszczalna jest pomoc osób z zewnątrz oraz korzystanie ze sklepów,  restauracji, schronisk.</li>
  <li> Zdecydowanie zalecane jest posiadania <b>dzialajacego i dzwoniacego telefonu</b> oraz zameldowania, jeśli nie pojawi się na mecie. Podanie tego numeru jest również zalecane aby móc zapewnić bezpieczeństwo uczestników</li>
  <li> <b>W przypadku jakichkolwiek kontuzji i sytuacji zagrożenia zdrowia lub życia należy poinformować odpowiednie służby (GOPR,  pogotowie) oraz organizatora.</b> W razie kontuzji nie zagrażających zdrowiu najpierw dzwonić do organizatorów.</li>
  <li> Ubezpieczenia zawodnicy organizują na własną rękę, jeśli uznają to za konieczne</li>
  <li> Uczestnik musi korzystać z wlasnych map. Urządzenia GPS są dozwolone. Przed zawodami zamieścimy orientacyjna mape z punkami bonusowymi</li>
  <li> Uczestnik ma  obowiązek  dotrzeć na metę do dwóch godzin po zakończeniu limitu lub powiadomic organizatora o rezygnacji lub powodzie opóźnienia.</li>
  <li> Uczestnicy mogą iść samotnie i w grupach, mniej doświadczonym polecamy unikanie trasy nocą samemu, ale też zachęcamy, by każdy choć kawałek przeszedł samotnie lub zmieniał ekipę z którą idzie.</li>
  <li> Strój należy dobrać wg własnych preferencji,  zalecamy i coś ciepłego na noc i coś przeciwdeszczowego, a także coś przeciwsłonecznego na dzień.</li>
  <li> Sprzęt zdecydowanie sugerowany:
    <ul type="disc">
    <li> Dowód osobisty lub paszport - szczególnie jeśli planuje się zahaczenie do Czech</li>
    <li> Telefon</li>
    <ul type="square">
      <li> Naładowany</li>
      <li> Aktywny</li>
      <li> Z zainstalowanymi aplikacjami mapa-turystyczna,  e-podroznik i Ratunek</li>
    </ul>
    <li> latarka z zapasem baterii na jedną noc - nawet jeśli planowany jest nocleg</li>
    <li> Apteczka. Polecana zawartość</li>
    <ul type="square">
      <li> Plastry,  bandaże,  opaski</li>
      <li> Środki przeciwbólowe, przeciw zatruciom, nospa</li>
      <li> Octenisept</li>
      <li> Filtr przeciwsłoneczny w przypadku letniej pogody</li>
    </ul>
    <li> Pojemnik na wodę o pojemności min. 1 litr</li>
    <li> Minimum 50zl w gotówce</li>
    <li> Polecamy wziąć ładowarkę lub/i powerbank</li>
  </ul></li>
  <li>Uczestnik ma prawo zrezygnować z rywalizacji i po prostu wziąć udział w wyjściu bez zdobywania punktów</li>
</ol></li>
<li> <b>Punktacja i wyniki</b>
  <ol type="a">
  <li> <b>Punkty dodatnie sportowe</b> (zaokrąglone do najbliższej wartości, weryfikowane po zawodach)
    <ul type="square">
    <li> Za każdy km po szlaku turystycznym (pieszym) 1 punkt
    <li> Za przejście przez miejsca punktowane -  X punktów  (wytłumaczenie dalej)
    <li> Za kazde 100m podejscia -  0,75 pkt
    </ul>
  <li> <b>Punkty dodatnie bonusowe</b>
    <ul type="square">
    <li> Za każdą godzinę noclegu w schronisku - 3 punkty, maksymalnie 20 punktów (zachęta dla mniej doświadczonych piechurów, by zrobili sobie normalną nocną przerwę, ale też by nie trwała ona zbyt długo. Czyli za 5:00h-5:59h przerwy na nocleg otrzymasz 15 punktów, za 8:00h otrzymasz “jedynie” 20 punktów )
    <li> Za trasę wraz z dzieckiem poniżej 15 roku życia - przelicznik 1.25 za każdy kilometr i przewyższenie
    </ul>
  <li> <b>Punkty dodatnie "artystyczne" - tutaj decyduje jury organizatorów</b>
    <ul type="square">
    <li> Za najlepszy wybór trasy (w sensie najciekaszej krajoznawczo) - trzy nagrody 10, 7, 5 punktow
    <li> Za najlepsze zdjęcie - kategoria panorama - 7, 5, 3 punkty
    <li> Za najlepsze zdjęcie w innych kategoriach - 5, 3, 1 punkt. Kategorie następujące:
    <ul type="disc">
      <li> Flora i fauna</li>
      <li> Skały i potoki</li>
      <li> Uczestnik na punkcie bonusowym</li>
      <li> Domy i schroniska</li>
      <li> Historia</li>
      </ul>
    <li> Jedna osoba może zdobyć najwyżej jedną nagrodę w danej kategorii, chyba że jest mniej niż trzy zgłoszone zdjęcia
    <li> Zdjęcie musi być zrobione podczas Krążownika, niedopuszczalne jest użycie zdjęć archiwalnych
    <li> Zdjęcie może być zgłoszone w maksymalnie dwóch kategoriach
    </ul>
  <li> <b>Punkty ujemne</b>
    <ul type="square">
      <li> Za każde 10 minut spóźnienia na metę -  1pkt</li>
    </ul>
  <li> W przypadku trasy poza szlakami wątpliwości będą rozstrzygane na niekorzyść uczestnika (np.  Kwestia przewyzszenia na odcinku)
  <li> Trasa będzie weryfikowana i podliczana z użyciem aplikacji mapa-turystyczna. Jeśli nie masz GPSa albo track będzie niekompletny, wyślij do nas trasę stworzoną na tym portalu. W takim przypadku powinieneś też wysłać jakieś zdjęcia uwiarygadniające Twój wybór trasy i godziny noclegu. Jeśli trasa biegła poza szlakiem, opisz w mailu którędy
  <li> Termin na wysłanie trasy, zdjęć i relacji to trzy tygodnie od końca imprezy
  </ol>
<li> <b>Miejsca punktowane</b>
  <ol type="a">
  <li> Przed zawodami wytypowanych jest około 40 punktów za zdobycie których otrzymuje się dodatkowe punkty</li>
  <li> Wartość punktowa miejsc będzie częściowo zalezna od oddalenia od startu, częściowo losowana i opublikowana na godzinę przed startem. Wartość punktowa będzie od 3 do 10 punktów</li>
  <li> Będzie wybranych kilka punktów "hardcore" - bardzo oddalonych od startu, wartych zawsze 12 punktów</li>
  <li> Punkty będą wybierane wśród ciekawych, acz nie bardzo popularnych miejsc. Wszystko po to, by uczestnicy odkryli miejsca wcześniej im nieznane</li>
  <li> Punkty oraz ich rozmieszczenie na mapie zostanie podane najpóźniej 3 miesiące przed zawodami.</li>
  <li> Za bycie jedynym uczestnikiem w danym punkcie otrzymuje się dodatkowe 5 punktów</li>
</ol></li>
<li> <b>Postanowienia końcówe</b>
  <ol type="a">
  <li> <b>Zawody odbędą się niezależnie od warunków pogodowych</b></li>
  <li> Regulamin może ulec zmianie do dnia 31.02.2019</li>
  <li> Interpretacja regulaminu należy do organizatora</li>
  <li> Organizator może startować w zawodach, ale nie będzie liczony do oficjalnej punktacji</li>
  <li> Wyniki zostaną ogłoszone w ciągu miesiąca od zakończenia zawodów</li>
  <li> Należy bezwzględnie przestrzegać regulaminu KPNu (czyli nie chodzimy nocą po parku - to jest w końcu park narodowy), zasad zachowania w lesie,  zakazu smiecenia i glosnego zachowania. Ogniska można palić tylko w wyznaczonych ku temu miejscach i przy zachowaniu pełnej ostrożności</li>
  <li> Należy bezwzględnie przestrzegać regulaminu czeskiego opowiednika KPN </li>
  <li> Wszystkie zdjęcia wysłane orgaznizatorom mogą być przez nich użyte na stronie i w materiałach promocyjnych</li>
  <li> Dla zwycięzcy przeznaczona jest nagroda o wartości symbolicznej. Przewidziane też są inne nagrody dla uczestników.</li>
  <li> Z każdej edycji planujemy stworzyć fotoalbum z wybranymi zdjęcami </li>
  </ol>
</ol>

<h5> Warszawa, 2018</h5>
